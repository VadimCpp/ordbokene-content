# Om ordbøkene
Dette er den nye nettsida til standardordbøkene _Bokmålsordboka_ og _Nynorskordboka_. Sida er framleis under utvikling, så det er visse funksjonar som ikkje er heilt på plass enno. Arbeidet med å revidere innhaldet i ordbøkene er på gang, og redaksjonen legg fortløpande ut ordartiklar som er reviderte og kvalitetssjekka.

I samband med oppgraderinga har vi rydda både i grensesnittet og dataa våre. Derfor kan det vere feil og manglar i den nye løysinga som vi ikkje har oppdaga enno, eller ikkje har hatt tid til å få på plass. Dersom du oppdagar noko som er feil eller mangelfullt, vil vi gjerne ha tilbakemelding om det! Kontakt oss gjerne på e-post: 

Bokmålsordboka og Nynorskordboka er to sjølvstendige, einspråklege ordbøker. Språkrådet og Universitetet i Bergen (UiB) eig ordbøkene i fellesskap.
Språkrådet avgjer korleis ord skal skrivast og bøyast på bokmål og nynorsk. Bokmålsordboka og _Nynorskordboka_blir løpande oppdaterte i tråd med rettskrivingsvedtak i Språkrådet, så det er her du finn fasiten på kva som er gjeldande og fullstendig rettskriving i bokmål og nynorsk.

Sidan 2016 har det redaksjonelle arbeidet med standardordbøkene blitt utført ved Universitetet i Bergen, der fleire avdelingar er involverte. Språksamlingane forvaltar ordbøkene og kjeldegrunnlaget dei byggjer på, ordbokredaktørane er tilsette ved Institutt for lingvistiske, litterære og estetiske studium, og det datatekniske arbeidet går føre seg ved IT-avdelinga. Innhaldet i ordbøkene er kvalitetssikra av Språkrådet.

1. Spørsmål og tilbakemeldingar med omsyn til ord, bøyingsformer og anna innhald i ordbøkene: [ordbok@uib.no](mailto:ordbok@uib.no)
2. Rapporter tekniske feil og gje tilbakemeldingar på brukargrensesnittet: [ordbok-teknisk@uib.no](mailto:ordbok-teknisk@uib.no)