# Ordbøkene på smarttelefon
Nettsida ordbøkene.no har responsivt design, som gjer at innhaldet tilpassar seg både store og små skjermar. Ynskjer du å ha lenkja til Bokmålsordboka og Nynorskordboka på mobilskjermen din, søkjer du opp ordbøkene.no i nettlesaren og legg henne ut som ikon på skjermen. Ikonet ser ut som ein app, og du kan trykkje deg rett inn på nettsida, utan å gå vegen om nettlesaren.


*   Opne forsida av ordbokene.no i nettlesaren.
*   **Safari (iPhone):**
    1.   Vel ikonet nedst i nettlesaren for å dele: <img style="display:inline; margin-bottom: .5em" alt="icon" src="/icons/MaterialSymbolsIosShareRounded.svg" width="24" height="24">.
    2.   Det kjem opp delealternativ i to rader. I den nedste rada vel du «Legg til på Heim-skjerm» med dette ikonet: <img style="display:inline; margin-bottom: .5em" alt="icon" src="/icons/MaterialSymbolsAddBoxRounded.svg" width="24" height="24"> Det kan hende du må drage rada frå høgre for å kome til ikonet.


*   **Chrome:**
    1.   Vel ikonet med dei tre loddrette prikkane i øvre høgre hjørnet av nettlesaren: .
    2.  Det kjem då fram ei liste med valalternativ, og du vel «Legg til på startsida», eit stykke nede på lista.
    3. Det dukkar opp eit vindauge som føreslår at du legg til Ordbøkene på startsida. Klikk på valet «Legg til».


*   **Samsung-nettlesaren:**
    1. Opne du menyen nedst til høgre: <img style="display:inline; margin-bottom: .5em" alt="ikon" src="/icons/SystemUiconsMenuHamburger.svg" width="24" height="24">.
    2. Trykk «Legg til side i» øvst til høgre i menyen: <img style="display:inline; margin-bottom: .5em" alt="ikon" src="/icons/SystemUiconsPlus.svg" width="24" height="24">
    3. Vel «Startskjerm» i vindauget som dukkar opp.

Ikonet <img style="display:inline; margin-bottom: .5em" alt="ikon" src="/favicon.ico" width="24" height="24">  ligg no på heim-skjermen din, og du kjem direkte inn på ordboksida ved å klikke på det.